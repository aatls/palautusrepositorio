# Start, Stop, Continue, More of, Less of Wheel

Tässä retrospektiivitekniikassa retrospektiivin ohjaaja kirjaa ylös tiimin kommentteja viidessä eri kategoriassa:
- Minkälaisen toiminnan tiimin tulisi aloittaa
- Mikä tulisi lopettaa
- Mitä jatkaa
- Minkälaista toimintaa tiimi haluaa enemmän
- Ja mitä vähemmän

Ajatusten kirjaamisen jälkeen tiimille annetaan vähän aikaa puhua juuri kirjatuista aiheista. Tiimiläiset voivat esimerkiksi kommentoida muiden tiimiläisten antamaa palautetta.
Tämä retrospektiivitekniikka on suhteellisen nopea toteuttaa.

# Glad, Sad, Mad

Tässä tekniikassa tiimin jäsenet kirjaavat erikseen ylös huomioita sprintistä kolmessa eri kategoriassa:
- Mistä tiimiläinen on iloinen
- Mistä on surullinen
- Mikä suututti

Tämän jälkeen tiimiläiset äänestävät aiheista ne joista puhutaan syvemmin. Seuraavaksi retrospektiivin ohjaaja ohjaa keskustelua äänestetyistä aiheista. Aiheet voidaan käydä järjestyksessä saatujen äänten perusteella.
